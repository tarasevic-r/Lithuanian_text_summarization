,text,summary
0,"Rugsėjo orai yra vasaros tęsinys, tikina sinoptikė. „Rugsėjis apskritai kada būna toks jau bjaurus ir grynai rudeniškas, – sako ji. – Jei kas atsimena 2002-ųjų metų rugsėjį, kuomet net septyniolikos dienų aukščiausia temperatūra nesiekė 15 laipsnių, o keturias diena – ir 10 laipsnių. Tai tokia temperatūra, kaip kad dabar naktimis. Tuomet buvo tikrai rudeniškas ir šaltas rugsėjis.“Rugsėjo pradžios orai ir numatomi artimiausios savaitės orai rodo, kad šiųmetis rugsėjis yra artimas savo daugiametei temperatūrai. „Mes tiesiog esame palepinti tų karštų vasarų ir rugsėjo pradžių“, – įsitikinusi LHMT Prognozių ir perspėjimų skyriaus vedėja.Antrosios šios savaitės pusės orus sinoptikė įvardija kaip švelnios vasaros šilumą. „Švelnūs, drungni, tačiau tikrai ne karšti orai vyraus mūsų šalyje, – teigia V. Ralienė. – Lietaus tiek ketvirtadienį, tiek penktadienį turėtų būti tik vakariniuose rajonuose. Centriniuose ir rytiniuose rajonuose pro debesis turėtų ir saulė nušvisti.“Švelnūs, drungni, tačiau tikrai ne karšti orai vyraus mūsų šalyje.Oras šiomis dienomis turėtų šilti iki 20-22 laipsnių. „Penktadienį kai kur termometro stulpelis kilstelės ir iki 23 laipsnių. Tačiau vakariniuose rajonuose, Žemaitijoje, kur bus daugiau debesų ir protarpiais palis, oro temperatūra bus žemesnė ir nesieks 20 laipsnių“, – sako sinoptikė.Šeštadienio dieną per mūsų šalį „turėtų prakeliauti lietus nuo vakarinių rajonų link rytinių“. „Tik rytiniuose rajonuose yra tikimybė, kad tas lietus iki pat vakaro neatkeliaus. Ten šils iki 22-23 laipsnių. O kuo labiau į Vakarus, tuo vėsesnė bus šeštadienio diena, – prognozuoja V. Ralienė. – Pajūryje 20 laipsnių ribos temperatūra ir vėl nesieks.“Sekmadienis bus kiek vėsesnis. Oro temperatūra svyruos nuo 16 iki 21 laipsnio. „Sulauksime trumpo lietaus, tačiau jis bus tikrai ne visur. Palis tiek vakariniuose, tiek ir rytiniuose rajonuose, tačiau tas lietus bus trumpas ir neįkyrus“, – būsimus sekmadienio orus komentuoja LHMT Prognozių ir perspėjimų skyriaus vedėja.Tiek pirmadienį, tiek ir antradienį grįžtančios didesnė šilumos nesulauksime. „Oro temperatūra vyraus nuo 15 iki 20 laipsnių. Daugumoje rajonų pirmadienį sulauksime lietaus, o antradienį jo klius labai mažai, – dar vienu laipsniu vėsesnius ir drėgnus orus prognozuoja sinoptikė. – Kai kam tokie orai patinka ir sako, kad tai vasaros tęsinys, o kai kas jau liūdi.“Gera žinia ta, kad antroje kitos savaitės pusėje galime tikėtis aukštesnės oro temperatūros.Trečiadienio naktį prie Lietuvos iš Vakarų artės didžiulė lietaus jausta, įspėja sinoptikė.„Per naktį ir rytą ji turėtų prakeliauti visą Lietuvą, tad naktis bus apniukusi, šilta. Oras nenukris žemiau 11-16 laipsnių. Trečiadienio dieną lietaus debesys paliks mūsų šalį, tad jo klius tik ŠR ir R Lietuvos pakraščiuose, ir tai tik ryte. Vyraus Vakarų vėjas. Oro temperatūra nesikeis, kaip ir pirmosiomis kitos savaitės dienomis – 15-20 laipsnių“, – sako V. Ralienė.Kitos savaitės antroje pusėje lietus ir vėl merks pajūrį, Žemaitiją bei šiaurės vakarinius rajonus. „Pietiniuose ir pietrytiniuose rajonuose lietaus neturėtų būti. Gera žinia ta, kad antroje kitos savaitės pusėje galime tikėtis aukštesnės oro temperatūros“, – optimistiškomis kitos savaitės orų prognozėmis dalinasi LHMT Prognozių ir perspėjimų skyriaus vedėja Vida Ralienė.Išsamią savaitės orų prognozę stebėkite ir vaizdo įraše.Parengė Vismantas Žuklevičius.","Artimiausius pirmosios rugsėjo savaitės orus turėtų lydėti švelnūs vasaros orai, tačiau išsiilgtos šilumos laukti jau nevertėtų, LRT RADIJUI sako Lietuvos hidrometeorologijos tarnybos (LHMT) Prognozių ir perspėjimų skyriaus vedėja Vida Ralienė."
1,"Amerikiečių prezidento Donaldo Trumpo (Donaldo Trampo) administracijos pareigūnai pareiškė, kad naujausios baudžiamosios priemonės taikomos „Rosneft Trading SA“ ir „Rosneft“ viceprezidentui Didier Casimiro (Didjė Kasimirui).JAV įtraukė Šveicarijoje įregistruotą „Rosneft“ prekybos struktūrą „Rosneft Trading S.A.“ į „juodąjį sąrašą“, patvirtino JAV Iždo departamento skyrius OFAC, atsakingas už sankcijų taikymą.OFAC liepė šios įmonės partneriams iki gegužės 20 dienos nutraukti visas bendras operacijas.Blokavimo sankcijos nebus taikomos pačiai „Rosneft“, nurodė Valstybės departamentas.Vis tik institucija priminė, kad rusų naftos milžinei nuo 2014 metų taikomos atskiros sankcijos, paskelbtos jai dėl Maskvos įvykdytos Krymo aneksijos.Iždo departamento pranešime pabrėžiama, kad sankcijos nėra negrįžtamos.„Svarstysime galimybę panaikinti sankcijas asmenims, kurie imsis konkrečių, reikšmingų ir įrodomų veiksmų, kurie būtų palankūs Venesuelos demokratinei sistemai“, – nurodė institucija.„Nestovėsime nuošalyje“Vienas pareigūnas, kalbėjęs su anonimiškumo sąlyga, pavadino „Rosneft Trading“ „pagrindine kaltininke“, padedančia N. Maduro vengti JAV ekonominių sankcijų poveikio.Tai yra „žinia, kad mes ramiai nestovėsime nuošalyje, kai užsienio, tarpžemyniniai ar kiti subjektai padeda Maduro režimui toliau vykdyti represijas“, – sakė jis žurnalistams.„Rosneft Trading“ buvo pagrindinė tiekėja, kalbant apie Maduro režimo naftą. Ji aprūpindavo Maduro režimą didžiuliu kiekiu finansinių išteklių ir tvirtos valiutos. Taigi, šie veiksmai turėtų padaryti reikšmingą poveikį Maduro režimui“, – pabrėžė valdininkas.Anot valstybės sekretoriaus Mike'o Pompeo (Maiko Pompėjo), „Rosneft Trading“ yra pagrindinė Venesuelos tarpininkė prekiaujant ir gabenant neperdirbtą naftą.Kitas administracijos pareigūnas, taip pat pageidavęs likti anonimas, teigė, kad sankcijos paveiks ne tik „Rosneft Trading SA“ veiklą JAV, bet ir platesnę bendrovės veiklą.„Rosneft Trading“ ir Didier Casimiro įtraukimas į sąrašą reiškia, kad bet kuris už JAV ribų veikiantis asmuo... rizikuoja būti nubaustas šiomis sankcijomis“, – sakė pareigūnas.Maskvos parama N. Maduro vyriausybei „sukelia jiems milžiniškų pasekmių“, tvirtino vienas iš administracijos pareigūnų, trumpai informavęs žurnalistus.Jis pridūrė, kad Jungtinės Valstijos yra pasiryžusios nuversti N. Maduro pasitelkdamos „maksimalaus spaudimo“ kampaniją, kurios intensyvumas šiuo metu yra „50–60 proc.“„Tikimės, kad niekada neturėsime taikyti 100 proc. maksimalaus spaudimo“, – nurodė pareigūnas, atsakydamas į klausimą, ar Vašingtonas kada nors pasiryžtų vykdyti karinę kampaniją Venesueloje.""Geopolitiniai tikslai""„Rosneft“ kol kas nesureagavo į prašymą pakomentuoti situaciją.Tuo metu Rusijos užsienio reikalų ministerija pareiškė, kad Vašingtono įvestos sankcijos neturės įtakos Maskvos ir Karakaso ryšiams.„Jie nedarė ir negalės daryti įtakos Rusijos pozicijai tarptautiniuose reikaluose, įskaitant sąveiką su teisėtomis Venesuelos, Sirijos, Irano ar bet kurios kitos šalies valdžios institucijomis“, – sakoma URM pranešime.„Mūsų pozicija dėl sankcijų yra žinoma. Rusija kategoriškai nepriima vienašališkų ribojančių priemonių, kuriomis JAV, siekdamos visuotinės hegemonijos, mėgina palenkti savo valiai visą pasaulį“, – pabrėžė ministerijos atstovai.„Neretai JAV valdžios sprendimai tokiu būdu naudoti savo administracinius išteklius, be tariamų „geopolitinių tikslų“, paaiškinamas banaliu noru suteikti pranašumų Amerikos įmonėms, kurios neatlaiko sąžiningos konkurencijos su Rusijos gamintojais pasaulio rinkose“, - pridūrė URM.Rusų URM priminė, kad antradienį Vašingtonas vėl ėmė „smarkiau spausti Rusijos struktūras sankcijomis“. Praėjusią savaitę tokių priemonių buvo imtasi daugelio Rusijos gynybos komplekso įmonių atžvilgiu.„Taigi, JAV bandymų spausti Rusiją sukuriant kliūtis užsienio ekonominiams santykiams ir atsisakant išduoti amerikietiškas vizas nuo 2011 metų padaugėjo iki 80“, – pažymėjo ministerija.„Destruktyvi Jungtinių Valstijų sankcijų politika vis labiau pakerta pasaulio prekybos laisvę, už kurią pasisako amerikiečiai, taip pat didina tarptautinę įtampą. Vašingtono politikams laikas suvokti, kad ekonominiu ir kariniu Rusijos spaudimu jie nieko nepasieks, o tik pagilins krizinę padėtį dvišaliuose santykiuose“, – pridūrė institucija.Nepaisant JAV sankcijų ir Vašingtono sprendimo pripažinti šalies opozicijos lyderį Juaną Guaido (Chuaną Gvaidą) teisėtu Venesuelos prezidentu, Maskvos remiamas N. Maduro ir jo šalininkai kariuomenėje tebevaldo Venesuelą geležiniu kumščiu.","„Interfax“-BNS). JAV antradienį paskelbė sankcijų Rusijos valstybės kontroliuojamos naftos milžinės „Rosneft“ antrinei įmonei dėl jos ilgalaikių prekybos ryšių su Venesuela, palaikomų nepaisant Vašingtono pastangų priversti atsistatydinti kairuolį prezidentą Nicolas Maduro"
2,"Gaono muziejus teigia, kad įstaigą glumina informacija apie vyriausybės ir sostinės savivaldybės ketinimus kurti naują muziejų, užuot užtikrinus paramą jau vykdomiems projektams. Pasak muziejaus direktoriaus Marko Zingerio, Lietuvos žydų muziejaus atkūrimas 1989 metais buvo Lietuvos atkūrėjų ir signatarų moralinė nuostata, kurią pavyko įgyvendinti, tačiau šiandien žydų paveldo aktualizavimo strategijos ir vizijos Lietuvoje stinga. Jis išsako kritikos, kad valdžios sprendimai formuojami neaptarus su Gaono žydų muziejaus darbuotojais, litvakų bendruomene. „Idėjos nuleidžiamos iš viršaus jų kompetentingai neišdiskutavus, lyg mūsų biudžetui neužtektų grandiozinių projektų. Vilniui nereikalingas neprofesionalus žydiškas disneilendas, o matant, kad sprendimai priimami improvizuotai, kitko tikėtis neišeina“, – teigia Valstybinio Vilniaus Gaono žydų muziejaus direktorius M. Zingeris. „Valstybinis Vilniaus Gaono žydų muziejus (...) tikisi, kad siekiant užtikrinti kokybišką ir efektyvų Lietuvos žydų istorijos ir kultūros įpaveldinimą bus palaikomi jau egzistuojantys projektai, o ne ekspromtu kuriami nauji“, – pabrėžiama muziejaus pranešime. Nurodoma, kad Gaono muziejus, įsikūręs glaudžiai su Vilniaus žydų istorija susijusiuose pastatuose, pastaruoju metu išgyvena intensyvų, produktyvų laikotarpį – muziejuje vyksta tarptautiniai Holokausto minėjimui skirti renginiai, rengiamos nuolatinės ekspozicijos: rudenį duris atvers litvako dailininko Samuelio Bako muziejus, planuojama atidaryti Lietuvos žydų kultūros muziejų (Litvakų centrą) bei Holokausto Lietuvoje ir Vilniaus geto memorialinį muziejų – pastarasis bus įkurtas pastate Žemaitijos gatvėje, kuris praėjusį mėnesį įtrauktas į Kultūros vertybių registrą. Pastate veikė žydų biblioteka, vėliau muziejus, uždarytas sovietinės valdžios. Planuojama, kad dar vienas muziejaus padalinys veiks Druskininkuose, gimtajame pasaulinio garso skulptoriaus Jacques Lipschitzo mieste, kuriame rengiamas atnaujintas J. Lipschitzo memorialinis muziejus. Idėją kurti Žydų istorijos muziejų buvusiuose Vilniaus kongresų ir sporto rūmuose ketvirtadienį pristatė Vilniaus meras Remigijus Šimašius ir premjeras Saulius Skvernelis. Vyriausybės vadovas pabrėžė, kad muziejus turėtų koncentruotis į 600 metų siekiančią žydų istoriją Lietuvoje, o ne į skaudžius holokausto įvykius. Jis sakė, kad tam teks koreguoti jau parengtą rekonstrukcijos projektą. Lietuvos žydų bendruomenės pirmininkė Faina Kukliansky taip pat sako, kad muziejus galėtų veikti vienose iš Vilniaus Gaono žydų muziejaus padalinių. Žydų muziejus Vilniuje įkurtas 1913 metais – su pertraukomis jis veikė iki Antrojo pasaulinio karo. Žydų muziejus atkurtas 1989-aisiais. 1997-aisiais minint Vilniaus Gaono 200-ąsias mirties metines, jis pervadintas Valstybiniu Vilniaus Gaono žydų muziejumi. Šiuo metu jis turi keturis ekspozicinius padalinius: Tolerancijos centrą, Panerių memorialą, Žako Lipšico memorialinį muziejų bei holokausto ekspoziciją. Prieš nacistinės Vokietijos okupaciją Lietuvoje gyveno per 200 tūkst. žydų, o Vilnius dėl savo kultūrinės ir religinės svarbos žydams buvo vadinamas Šiaurės Jeruzale. Per holokaustą nužudyta per 90 proc. Lietuvos žydų.",Valstybinis Vilniaus Gaono žydų muziejus stebisi valdžios planais įkurti naują Žydų istorijos muziejų rekonstruotuose Vilniaus koncertų ir sporto rūmuose arba greta jų.
3,"„Vilnius Mama Jazz“ organizatoriai jau šeštąjį kartą žiūrovus kvies į diskusijų ciklą „Paraštės“, kurio metu kartu su muzikantais, kultūros ir meno atstovais bus analizuojamos įdomios, džiazui ir džiazo bendruomenei jautrios temos.Tradiciškai festivalio klausytojams bus suteikta unikali galimybė mintis apie kuriamą muziką išgirsti tiesiai iš pirmų lūpų: po kiekvieno koncerto vyks trumpi pokalbiai su atlikėjais. Ši betarpiška džiazo scenos žvaigždžių refleksija apie tai, ką jie groja, kas veikia jų muzikos skambesį ir kuo gyvena šiuo ypatingu laikotarpiu, žiūrovams leidžia dar geriau suprasti ir įsigilinti į tai, ką prieš keletą minučių girdėjo ir matė scenoje, o gal net užduoti menininkui jiems opius klausimus.„Labai keisti metai: visai kitoks planavimas, kelių skirtingų programų sudarymas, žemėlapių su viruso pažeistais kraštais stebėjimas – štai kokia festivalio organizatorių kasdienybė, kuri panardino mus į nacionalinės kultūros paieškas ir atradimus. Net ir nurimus pirmajai viruso bangai, nerimavome dėl ateities, nes potencialios grėsmės niekur nepasitraukė: jos čia pat, todėl nuolat galvojome, kaip rengsime festivalį be užsienio svečių: ekspertų, delegatų, kaip apsaugosime savo klausytojus, kaip garantuosime saugumą festivalio savanoriams ir scenos technikų komandoms.Neabejotinas buvo sprendimas organizuoti festivalį Šiuolaikinio meno centre, nes didžiulė salė pati padiktavo mums saugias erdves su Vyriausybės rekomenduojamais saugiais atstumais. O svarbiausia, kad visą šį kataklizmų pusmetį neleidome sau pagalvoti, kad festivalis neįvyks – dviejų dešimčių metų įdirbis leido mums suprasti, kaip svarbu tęsti tradicijas, kaip svarbu gerbti ir išlaikyti savo ištikimus klausytojus, kaip svarbu scenoje matyti džiazo muzikantus“, – apie festivalio organizavimo ypatumus pasakojo festivalio „Vilnius Mama Jazz“ vadovė Judita Bartoševičienė.Festivalio organizatoriai skelbia gerą žinią ir kviečia visus įsigyti festivalio „Vilnius Mama Jazz“ pasus, kurie atvers duris ne tik į visus koncertus bei renginius, bet ir į ekskliuzyvinį atidarymo pasirodymą. Vardinės vietos salėje, šiuolaikinio džiazo garsai ir penkios dienos muzikos sūkuryje – kas gali būti žaviau džiazo muzikos gerbėjui?","Lapkričio 11–15 dienomis Šiuolaikinio meno centre jau 19-ąjį kartą vyks festivalis „Vilnius Ma-ma Jazz“. Festivalio programoje – talentingų ir stebinančių atlikėjų koncertai, rašoma pranešime žiniasklaidai."
4,"Premija A. Burns buvo skirta už jos romaną „Milkman“.Kasmet skiriamo apdovanojimo žiuri nariai gyrė „itin savitą“ A. Burns romaną, per jaunos moters prizmę pasakojantį apie vadinamuosius Neramumus (The Troubles) – Šiaurės Airijoje tris dešimtmečius vykusį kruviną konfliktą tarp airių katalikų ir britų protestantų bendruomenių, nusinešusį daugiau nei 3 500 gyvybių.„Niekas iš mūsų anksčiau nebuvome skaitę nieko panašaus“, – sakė šių metų žiuri pirmininkas Kwame Anthony Appiah, paskelbdamas premijos laimėtoją.„Annos Burns itin savitas balsas stebinančioje ir įtraukiančioje prozoje meta iššūkį tradiciniam mąstymui ir formai“, – sakė jis.56 metų rašytoja žurnalistams po ceremonijos Londone sakė, jog labai apstulbo sužinojusi, kad pelnė prestižiškiausią literatūrą anglų kalba rašančių autorių apdovanojimą.„Tiesiog laukiu, kol mano galvoje gimsta veikėjai ir jie pasakoja man savo istorijas. Negaliu rašyti, kol jie to nedaro“, – sakė A. Burns.A. Burns aplenkė britų romanistę ir lažybininkų favoritę 27 metų Daisy Johnson, kuri buvo nominuota už savo darbą „Everything Under“. D. Johnson tapo jauniausia rašytoja, patekusią į trumpąjį kandidatų laimėti šį apdovanojimą sąrašą.A. Burns taip pat įveikė romano „The Overstory“ autorių amerikietį Richardą Powersą, kuris pergalės atveju būtų tapęs trečiu iš eilės JAV rašytoju, pelniusiu „Man Booker“ premiją.Pernai šis apdovanojimas atiteko JAV autoriui George`ui Saundersui – už jo pirmąjį romaną „Lincoln in the Bardo“, o 2016 metais – Paului Beatty, sulaukusiam šio pripažinimo už savo darbą „The Sellout“.„Man Booker“ apdovanojimas buvo įsteigtas 1969 metais, o galimybė premiją skirti rašytojams iš Tautų Sandraugai nepriklausančių šalių buvo atverta 2014 metais.","Romanistė Anna Burns antradienį tapo pirmąja Šiaurės Airijos rašytoja ir pirmąja moterimi nuo 2013 metų, pelniusia prestižinį Didžiosios Britanijos literatūros apdovanojimą – „Man Booker“."
5,"„Absoliuti dauguma savivaldybių eina tuo keliu (ir toliau mokyti nuotoliniu būdu – BNS). Kam bandyti grįžti kelioms savaitėms? Geriau baigti taip, kaip yra, išlaikant status quo“, – kalbėjo jis.Anot M. Sinkevičiaus, nė viena asociacijos apklausta savivaldybė nepasisakė už ugdymo proceso grąžinimą į mokyklas.„Aišku, ne visos savivaldybės sudalyvavo apklausoje, tačiau sudalyvavo daugiau nei pusė. Tiesą sakant, mes tikėjomės, kad ministerija bus imperatyvi, pasakanti, kad tikrai nebegrįžkime. Na, ministerija nuėjo demokratišku keliu, tai nėra blogai“, – teigė LSA prezidentas.Vis dėlto, jis atkreipė dėmesį, kad nors ugdymo procesas mokyklose ir nebus atnaujintas, moksleiviams bus sudarytos galimybės tam tikrais atvejais į jas atvykti.„Pavyzdžiui, abiturientams, kuriems reikia vykti konsultacijų, arba mokiniams, kurie turi su mokslais susijusių klausimų, tai bus galima padaryti“, – sakė M. Sinkevičius.Be to, Jonavos rajono meras pabrėžė, kad neatnaujinti ugdymo proceso tikslinga ne tik dėl moksleivių saugumo, bet ir dėl galimų iššūkių, organizuojant mokyklų darbą.„Nemaža dalis mokytojų yra rizikos grupėje. Jų darbas būtų komplikuotas“, – teigė jis.Ketvirtadienio vakarą Švietimo, mokslo ir sporto ministerija pristatė reikalavimus dėl ugdymo proceso atnaujinimo mokyklose.Juose teigiama, kad ugdymo įstaigose tarp moksleivių reikės išlaikyti mažiausiai vieno metro atstumą, vengti skirtingų klasių kontakto, prioritetą teikti grupinėms veikloms lauke.Savivaldybių asociacijos prezidento teigimu, „nėra labai gerai“, kai ministerija apie reikalavimus mokykloms praneša likus dienai prieš savaitgalį, po kurio į jas leista grįžti pirmiesiems moksleiviams.„Mes įpratome, kad iš po nakties kažką sužinai, ką reikia daryti iš ryto. Nėra labai gerai, kai paskutinę minutę pateikia, bet, kita vertus, pateisiname, nes situacija yra nauja, reikėjo laiko apgalvoti, pasikonsultuoti“, – kalbėjo jis.Švietimo, mokslo ir sporto viceministrė Jolanta Urbanovič sako, kad ministerija rekomendacijas paskelbė iš karto, kai tik jas patvirtino Sveikatos apsaugos ministerija, be to, mokykloms nebūtina atsidaryti nuo pirmadienio, jeigu jos nėra pasirengusios.„Galima atsidaryti ir nuo savaitės vidurio ar dar kitą savaitę, juo labiau kad 5–11 klasių mokiniams leidžiama grįžti į įstaigas nuo gegužės 30 dienos. Svarbiausia – užtikrinti mokinių, mokytojų, darbuotojų saugumą“, – BNS teigė ji.Anot viceministrės, prieš patvirtinant atnaujintą ugdymo tvarką, vyko vaizdo konferencijos su savivaldybių atstovais ir mokyklų vadovais, buvo kalbama apie pasirengimą grįžimui į švietimo įstaigas, apie tai, kokios pagrindinės rekomendacijos numatomos. Ji pabrėžia, kad mokyklos šiais mokslo metais gali ir neatnaujinti veiklos.„Ministerija tikrai neskubina mokyklų ir nėra prievolės grįžti, galima laisvai apsispręsti dėl priimtiniausio mokymosi būdo: tęsti nuotolinį, grįžti į įstaigas ar pasirinkti mišrų ugdymą, kai dalis veiklų rengiama įstaigoje, kita dalis – nuotoliniu būdu“, – teigė ji.Švelninant karantino sąlygas, Vyriausybė leido nuo gegužės 25 dienos į mokyklas grįžti pradinio ugdymo mokiniams.Pagal pagrindinio ir vidurinio ugdymo programas besimokantiems mokiniams į ugdymo įstaigas leista grįžti nuo birželio 1-osios.Kovo 16-ąją Lietuvoje paskelbus karantiną mokyklos buvo uždarytos, mokymas organizuojamas nuotoliniu būdu.","Nuo pirmadienio Vyriausybei leidus mokyklose atnaujinti pradinį ugdymą, o nuo dar kitos savaitės – ir pagrindinį bei vidurinį, daugumoje savivaldybių moksleiviai šiais mokslo metais į jas negrįš, BNS penktadienį sakė Lietuvos savivaldybių asociacijos (LSA) prezidentas, Jonavos rajono meras Mindaugas Sinkevičius."
