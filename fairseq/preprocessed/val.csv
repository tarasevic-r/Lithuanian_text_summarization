,text,summary
5,"„Absoliuti dauguma savivaldybių eina tuo keliu (ir toliau mokyti nuotoliniu būdu – BNS). Kam bandyti grįžti kelioms savaitėms? Geriau baigti taip, kaip yra, išlaikant status quo“, – kalbėjo jis.Anot M. Sinkevičiaus, nė viena asociacijos apklausta savivaldybė nepasisakė už ugdymo proceso grąžinimą į mokyklas.„Aišku, ne visos savivaldybės sudalyvavo apklausoje, tačiau sudalyvavo daugiau nei pusė. Tiesą sakant, mes tikėjomės, kad ministerija bus imperatyvi, pasakanti, kad tikrai nebegrįžkime. Na, ministerija nuėjo demokratišku keliu, tai nėra blogai“, – teigė LSA prezidentas.Vis dėlto, jis atkreipė dėmesį, kad nors ugdymo procesas mokyklose ir nebus atnaujintas, moksleiviams bus sudarytos galimybės tam tikrais atvejais į jas atvykti.„Pavyzdžiui, abiturientams, kuriems reikia vykti konsultacijų, arba mokiniams, kurie turi su mokslais susijusių klausimų, tai bus galima padaryti“, – sakė M. Sinkevičius.Be to, Jonavos rajono meras pabrėžė, kad neatnaujinti ugdymo proceso tikslinga ne tik dėl moksleivių saugumo, bet ir dėl galimų iššūkių, organizuojant mokyklų darbą.„Nemaža dalis mokytojų yra rizikos grupėje. Jų darbas būtų komplikuotas“, – teigė jis.Ketvirtadienio vakarą Švietimo, mokslo ir sporto ministerija pristatė reikalavimus dėl ugdymo proceso atnaujinimo mokyklose.Juose teigiama, kad ugdymo įstaigose tarp moksleivių reikės išlaikyti mažiausiai vieno metro atstumą, vengti skirtingų klasių kontakto, prioritetą teikti grupinėms veikloms lauke.Savivaldybių asociacijos prezidento teigimu, „nėra labai gerai“, kai ministerija apie reikalavimus mokykloms praneša likus dienai prieš savaitgalį, po kurio į jas leista grįžti pirmiesiems moksleiviams.„Mes įpratome, kad iš po nakties kažką sužinai, ką reikia daryti iš ryto. Nėra labai gerai, kai paskutinę minutę pateikia, bet, kita vertus, pateisiname, nes situacija yra nauja, reikėjo laiko apgalvoti, pasikonsultuoti“, – kalbėjo jis.Švietimo, mokslo ir sporto viceministrė Jolanta Urbanovič sako, kad ministerija rekomendacijas paskelbė iš karto, kai tik jas patvirtino Sveikatos apsaugos ministerija, be to, mokykloms nebūtina atsidaryti nuo pirmadienio, jeigu jos nėra pasirengusios.„Galima atsidaryti ir nuo savaitės vidurio ar dar kitą savaitę, juo labiau kad 5–11 klasių mokiniams leidžiama grįžti į įstaigas nuo gegužės 30 dienos. Svarbiausia – užtikrinti mokinių, mokytojų, darbuotojų saugumą“, – BNS teigė ji.Anot viceministrės, prieš patvirtinant atnaujintą ugdymo tvarką, vyko vaizdo konferencijos su savivaldybių atstovais ir mokyklų vadovais, buvo kalbama apie pasirengimą grįžimui į švietimo įstaigas, apie tai, kokios pagrindinės rekomendacijos numatomos. Ji pabrėžia, kad mokyklos šiais mokslo metais gali ir neatnaujinti veiklos.„Ministerija tikrai neskubina mokyklų ir nėra prievolės grįžti, galima laisvai apsispręsti dėl priimtiniausio mokymosi būdo: tęsti nuotolinį, grįžti į įstaigas ar pasirinkti mišrų ugdymą, kai dalis veiklų rengiama įstaigoje, kita dalis – nuotoliniu būdu“, – teigė ji.Švelninant karantino sąlygas, Vyriausybė leido nuo gegužės 25 dienos į mokyklas grįžti pradinio ugdymo mokiniams.Pagal pagrindinio ir vidurinio ugdymo programas besimokantiems mokiniams į ugdymo įstaigas leista grįžti nuo birželio 1-osios.Kovo 16-ąją Lietuvoje paskelbus karantiną mokyklos buvo uždarytos, mokymas organizuojamas nuotoliniu būdu.","Nuo pirmadienio Vyriausybei leidus mokyklose atnaujinti pradinį ugdymą, o nuo dar kitos savaitės – ir pagrindinį bei vidurinį, daugumoje savivaldybių moksleiviai šiais mokslo metais į jas negrįš, BNS penktadienį sakė Lietuvos savivaldybių asociacijos (LSA) prezidentas, Jonavos rajono meras Mindaugas Sinkevičius."
6,"Bendrovė pranešė, kad iki tol atnaujins ir visas transformatorių pastotes. Šių metų pradžioje bendrovė buvo pranešusi, jog projektą įgyvendins iki 2021 metų. „Oro linijas pakeitus požeminėmis, turės patikimesnį energijos tiekimą, gerokai mažiau priklausomą nuo vis dažnesnių ekstremalių gamtos reiškinių. Čia nebeliks elektros stulpų ir saugomas kraštovaizdis bus dar natūralesnis“, - pranešime spaudai cituojamas ESO Tinklų vystymo tarnybos direktorius Rytis Borkys. Anot jo, numatoma rekonstruoti nuo 1965-1988 metų naudojamas , , Alksnynės, Nidos, Pervalkos ir Girininkijos pastotes, o vietoj 35 oro linijų, kurios įrengtos 1964 metais, nutiesti 90 kilometrų požeminių kabelių. ESO skaičiuoja, kad atnaujinus tinklą, bus galima užtikrinti 50 proc. didesnį elektros poreikį - dabar pusiasalyje yra daugiau nei 3 tūkst. įmonės klientų.",Elektros ir dujų skirstymo bendrovė „Energijos skirstymo operatorius“ (ESO) aukštos įtampos oro linijas Kuršių nerijoje metais anksčiau nei žadėjo iki šiol - iki 2020 metų žada pakeisti požeminėmis.
7,"Praėjus daugiau nei pusmečiui, tikrindama banko sąskaitą vartotoja pastebėjo, kad nuomos paslaugos teikėjas nuskaičiavo 42,70 eurų. Jokių dokumentų ar pranešimų vartotoja negavo, todėl  kreipėsi į nuomos kompaniją, prašydama nurodyti, kodėl buvo nuskaičiuotos lėšos.Paslaugos teikėjas informavo, kad buvo nuskaičiuotas administravimo mokestis už duomenų perdavimą policijai dėl kelių eismo taisyklių pažeidimo ir atsiuntė sąskaitą, kurioje nurodyta, kada ir kur padarytas pažeidimas.Vartotojai kilo abejonių, ar ji tuo metu buvo toje vietoje, kur neva užfiksuotas pažeidimas, todėl moteris paprašė nuomos kompanijos pateikti įrodymus, patvirtinančius, kad policija tikrai kreipėsi dėl informacijos pateikimo.Nesulaukusi nei atsakymo, nei patvirtinančių dokumentų vartotoja kreipėsi į Europos vartotojų centrą Lietuvoje, prašydama padėti susigrąžinti neteisėtai nuskaičiuotą administravimo mokestį, t. y. 42,70 eurų.Europos vartotojų centras Lietuvoje, surinkęs visą reikiamą bylos medžiagą, perdavė vartotojos skundą Europos vartotojų centrui Italijoje, kuris susisiekė su nuomos paslaugos teikėju.Negalėdama pateikti dokumento, įrodančio, kad policija kreipėsi dėl duomenų pateikimo, nuomos paslaugas teikianti įmonė sutiko vartotojai grąžinti administravimo mokestį, ir, padedant Europos vartotojų centrų tinklui, vartotoja atgavo įmonės nepagrįstai nuskaičiuotus pinigus.Jūs taip pat kelionės metu ketinate išsinuomoti automobilį? Štai keli Europos vartotojų centro Lietuvoje patarimai, kaip turite elgtis ir į ką atkreipti dėmesį prieš išsinuomojant, pasiimant bei grąžinant automobilį paslaugos tiekėjui.• Prieš išsinuomojant automobilį pažiūrėkite, iš ko susideda automobilio nuomos kaina, atkreipkite dėmesį į oro uosto ir kitus vietinius mokesčius, galiojantį draudimą. Visada patikrinkite informaciją apie papildomus mokesčius, kurių gali atsirasti nuomos periodu bei pasitikslinkite kuro (degalų) politiką. Taip pat įvertinkite atšaukimo sąlygas bei, ar yra kokių apribojimų (pvz., leistinas nuvažiuoti atstumas ar šalys, į kurias leidžiama įvažiuoti).• Atvykstant pasiimti automobilio turėkite užsakymo patvirtinimą, patikrinkite ar pasirašomos sutarties sąlygos sutampa su užsakymo sąlygomis, susipažinkite su draudimo sąlygomis. Pastebėjus automobilio trūkumus – užfiksuokite juos nuomos sutartyje. Ir nepamirškite išsaugokite visų dokumentų (jų kopijų) – kilus nesklandumų, tai bus jūsų įrodymai!• Jeigu automobilis sugenda jums juo besinaudojant, nedelsiant susisiekite su nuomos kompanija ir vadovaukitės jų nurodymais (instrukcijomis). Avarijos atveju, pasižymėkite visų įvykio dalyvių vardus, pavardes ir adresus. Jeigu kas nors yra sužeistas ar kyla ginčas dėl to, kas kaltas dėl įvykio, skambinkite policijai. Nedelsiant susisiekite su nuomos kompanija.• Pasibaigus kelionei, pasistenkite grąžinti automobilį nuomos kompanijos darbo laiku, kad būtumėte kartu, kai darbuotojas apžiūrės automobilį. Nuomos kompanijos darbuotojas specialiame akte turėtų pažymėti automobilio būklę, kurį kartu turėtumėte pasirašyti. Išsaugokite kopiją. Jeigu tenka automobilį grąžinti ne darbo valandomis, pastatykite nurodytoje vietoje. Vertėtų nufotografuoti automobilį, kad turėtumėte įrodymą, kad automobilis grąžintas be naujų pažeidimų.Ką daryti, jeigu kyla problemų dėl automobilio nuomos (Nesuteiktas automobilis, negrąžintas užstatas, padidėjo automobilio nuomos kaina, priskaičiuoti papildomi mokesčiai ir kt.)?.Pirmiausia, kreipkitės į paslaugos teikėją nurodydami, kokių teisių, Jūsų manymu, jis neužtikrino ir reikalaukite suteikti Jums priklausančias paslaugas. Jei nepavyktų šio klausimo išspręsti vietoje, pateikite paslaugos teikėjui raštišką pretenziją, kurioje reikėtų išdėstyti įvykio aplinkybes ir nurodyti konkrečius reikalavimus.Jeigu nesulauktumėte atsakymo per protingą terminą (ne ilgiau kaip per 2 mėnesius) arba gautas atsakymas Jūsų netenkina, galite kreiptis pagalbos į Europos vartotojų centrą, kuris pasirengęs padėti visiems vartotojams, kurie kitoje nei gyvenamosios vietos Europos Sąjungos valstybėje, Norvegijoje ar Islandijoje asmeninio vartojimo tikslais įsigijo netinkamos kokybės prekę ar paslaugą.","Praėjusių metų rudenį keliautoja iš Lietuvos sudarė automobilio nuomos sutartį su paslaugos teikėju Italijoje, rašoma pranešime žiniasklaidai. Automobilis buvo grąžintas laiku ir jį priėmęs darbuotojas raštu patvirtino, kad automobilis grąžintas tvarkingas."
8,"„Šiandien sąlygos patalinėms blakėms plisti po pasaulį yra idealios – žmonės nuolat juda, keliauja, o su jų daiktais iš namų į lėktuvus, iš lėktuvų į viešbučius bei atvirkščiai „migruoja“ ir kenkėjai. Patalinės blakės be didelio vargo įropoja į mūsų lagaminus ir gali atsidurti iš esmės bet kur. Pastarąjį mėnesį sulaukėme per 30 gyventojų, grįžusių iš šiltų kraštų, užklausų dėl po nakties pastebimų įkandimų“, – teigia įmonės „Dezinfa“atstovas Žygimantas Žalnerauskas.Gyvena ne tik apartamentuosePatalinės blakės gali įsikurti net pačiuose prabangiausiuose viešbučiuose, kempinguose ar kitose nakvynės vietose. Dažniausiai jos slepiasi čiužiniuose, lovų rėmuose, spintose. Tačiau blakių randama ir neįprastose vietose: minkštuose žaisluose, stalinėse medžiaginėse lempose, autobusuose, tolimųjų reisų automobilių vairuotojų kabinose ar net lėktuvuose.„Vaikai mėgsta keistis žaislais, juos guldyti į savo lovas. Jei žaisluose slepiasi blakės, jos gali apsigyventi ir jūsų mažųjų lovose. Nepageidaujamų draugų gali sulaukti ir važiuojantys autobusu – blakės gali slėptis sėdynių apmušaluose ir tiesiog užropojusios ant keliautojų grįžti į šiltus namus. Lėktuvai – dar viena transporto priemonė, kuria gali keliauti blakės. Jų galima aptikti sėdynėse, kilimuose, todėl po kelionių svarbu išsiurbti lagaminus, išskalbti drabužius“, – pataria kenkėjų kontrolės ekspertas.Identifikuoti problemą sunkuĮdomus faktas tai, kad pagal statistiką 84 proc. nuo blakių besikankinančių gyventojų neatpažįsta problemos. 70 proc. jų teigia, kad galvoję, jog įkandimų žymes palieka uodai ar kiti vabzdžiai.Pasak kenkėjų kontrolės eksperto, ne veltui patalinės blakės gavo tokį vardą. Jos yra maži (suaugusi patalinė blakė yra iki 6 mm, o nimfa apie 4 mm) kenkėjiški vabzdžiai, turintys įprotį misti žmonių krauju naktimis, savo aukas lovoje aptikdami pagal iškvepiamą anglies dioksidą ir kūno šilumą. Aptikti šiuos kraujo mėgėjus sunku, rekomenduojama pirmiausia patikrinti patalynę, čiužinius ir lovų rėmus.„Jei ant patalynės arba čiužinio pastebite tamsių blakių išskyrų dėmių, sudžiūvusio kraujo taškelių, gyvų tamsiai rudų plokščių vabzdžių, reikėtų imtis priemonių. Jei problema identifikuota viešbutyje, nuomuojame būste ar kt., reikia būtinai kreiptis į administraciją. Jei blakės jau atkeliavo į namus, būtina kreiptis į specialistus. Patalinės blakės patelė per savo gyvenimą (iki 1 metų) padeda apie 400 kiaušinėlių, iš kurių išsirita nifmos. Šios 5 kartus neriasi iš odos ir prieš kiekvieną nėrimąsi maitinasi krauju. Tad galima tik įsivaizduoti, kiek tokių mažų gyvių knibžda užkrėstoje vietoje“, – teigia Ž. Žalnerauskas.Ką daryti grįžus iš kelionės?Anot kenkėjų kontrolės specialistų, parvykus iš kelionių, reikia nedelsiant visus drabužius išskalbti +60 °C vandenyje, gerai išvalyti, išsiurbti lagaminus, juos išvėdinti gryname ore, žiemos laikotarpiu lagaminą galima palaikyti lauke šaltyje, o vasarą prieš saulę. Šie veiksmai – efektyvus būdas atsikratyti nepageidaujamų kenkėjų ir užkirsti kelią jų plitimui po namus.„Patalinės blakės įkandimai gali sukelti nemalonius pojūčius, odos išbėrimą ir niežulį. Jei kelionės metu nepavyko išvengti patalinių blakių „dantų“ ir oda stipriai sudirgo, būtina kreiptis į medikus, kad išvengtumėte antrinės infekcijos arba alerginės reakcijos. Ypač tai pasakytina apie vaikus – jiems patalinių blakių įkandimai gali būti pavojingesni“, – pastebi ekspertas.Vienas iš svarbiausių patarimų – naikinimo priemonių imtis vos tik pastebėjus pirmuosius patalinių blakių požymius. Ir geriausia kreiptis į specialistus.","2019 metais užklausų skaičius naikinti blakes augo 70 proc., palyginti su 2018 m. Ekspertai augimą sieja su kelionėmis ir teigia, kad užsikrėsti blakėmis galima ne tik viešbučiuose, rašoma pranešime žiniasklaidai."
9,"Kino apdovanojimų nominantus rengėjai tradiciškai paskelbė likus vos mėnesiui iki „Oskarų“ dalybų. Tai bus jau 89-oji ceremonija.Pernai vykusioje ceremonijoje didžiausia intriga tapo geriausio aktoriaus nominacija, kurioje į „Oskarą“ pretendavo Leonardo DiCaprio. Ir sėkmė jam tąkart nusišypsojo. O kam ji šypsosis šiemet?Prestižinė „Oskaro“ statulėlė sveria ne tiek jau ir mažai – beveik 4 kilogramus ir yra beveik 35 centimetrų aukščio. Jos kaina siekia apie 400 JAV dolerių.Kas laimėjo daugiausiai statulėlių? Režisierius, prodiuseris ir scenaristas Waltas Disney`us per visą savo karjerą pelnė net 22 Oskarus už konkrečius darbus ir dar keturis garbės Oskarus.„Oskarų“ šaukliais kino pasaulyje vadinami „Auksiniai gaubliai“ šįmet tapo absoliučiu miuziklo „Kalifornijos Svajos“ (angl. „La. La Land“) triumfu. Miuziklas laimėjo net 7 kategorijose iš 15 galimų. „Oskarų“ naktį bus išdalytos 24 statulėlės.Visiškai nenuostabu, kad kino kritikai šiam miuziklui svaiginančią sėkmę pranašauja ir „Oskarų“ dalybose.Prieš porą savaičių vykusioje „Auksinį gaublį“ ceremonijoje, apdovanojimą už antraplanį vaidmenį filme „Nocturnal Animals“ (liet. „Naktiniai gyvuliai“) atsiėmė Aaronas Tayloras-Johnsonas. Už geriausią dainą apdovanoti „City of Stars“ kūrėjai: Justinas Hurwitzas, Benjas Pasekas ir Justinas Paulas. Daina skambėjo filme „La La Land“ (liet. „Kalifornijos svajos“).Geriausia antro plano aktore pripažinta Viola Davis už Rouzės Makson vaidmenį filme „Fences“ (liet. „Tvoros“).Užsienio žiniasklaidoje liejosi diskusijos, kam gi atiteks pagrindinių nominacijų apdovanojimai. Buvo spėjama, kad už pagrindinį vaidmenį bus apdovanotas Ryanas Goslingas. Spėlionės pasitvirtino – „Auksinis gaublys“ jam atiteko už vaidmenį miuzikle „La La Land“ (liet. „Kalifornijos svajos“).Už geriausią scenarijų apdovanotas Damienas Chazelle`as, kuris parašė scenarijų miuziklui „La La Land“ (liet. „Kalifornijos svajos“). Damienui taip pat atiteko dar vienas „Auksinis gaublys“ už geriausią režisieriaus darbą.Geriausiu animaciniu filmu pripažintas „Zootopia“ (liet. „Zootropolis“).„Oskarų“ statulėles, pagamintas iš britano ir aplietas auksu, šiemet gali pelnyti šie nominantai:Geriausias filmas„Arrival“„Fences“„Hacksaw Ridge“„Hell or High Water“„Hidden Figures“„La La Land“„Lion“„Manchester By the Sea“„Moonlight“Geriausias aktoriusScanpix/Reuters nuotr.Casey Affleckas („Manchester by the Sea“)Andrew Garfieldas („Hacksaw Ridge“)Ryanas Goslingas („La La Land“)Viggo Mortensen („Captain Fantastic“)Denzelis Washingtonas („Fences“)Geriausias antro plano aktoriusMahershala Ali („Moonlight“)Jeff Bridges („Hell or High Water“)Lucas Hedges („Manchester by the Sea“)Dev Patel („Lion“)Michael Shannon („Nocturnal Animals“)Geriausia aktorėScanpix/Reuters nuotr.Isabelle Huppert („Elle“)Ruth Negga („Loving“)Emma Stone („La La Land“)Natalie Portman („Jackie“)Meryl Streep („Florence Foster Jenkins“)Geriausia antro plano aktorėViola Davis („Fences“)Naomie Harris („Moonlight“)Nicole Kidman („Lion“)Octavia Spencer („Hidden Figures“)Michelle Williams („Manchester by the Sea“)Geriausias režisierius„Arrival“ Denis Villeneuve„Hacksaw Ridge“ Mel Gibson„La La Land“ Damienas Chazelle`as„Manchester by the Sea“ Kenneth Lonergan„Moonlight“ Barry Jenkins„La La Land“ režisierius D. Chazelle`as. Scanpix/Reuters nuotr.Geriausia kinematografija„Arrival“ (Bradford Young)„La La Land“ (Linus Sandgren)„Lion“ (Grieg Fraser)„Moonlight“ (James Laxton)„Silence“ (Rodrigo Prieto)Geriausias kostiumų dizainas„Allied“ (Joanna Johnston)„Fantastic Beasts and Where to Find Them“ (Colleen Atwood)„Florence Foster Jenkins“ (Consolata Boyle)„Jackie“ (Madeline Fontaine)„La La Land“ (Mary Zophres)Geriausias dokumentinis filmas„Fire at Sea“„I Am Not Your Negro“„Life, Animated“„O.J.: Made in America“„The 13th“Geriausia daina„Audition“ („La La Land“)„Can’t Stop the Feeling!“ („Trolls“)„City of Stars“ („La La Land“)„The Empty Chair“ („Jim: The James Foley Story“)„How Far I'll Go“ („Moana“)Geriausi garso efektai„Arrival“„Deepwater Horizon“„Hacksaw Ridge“„La La Land“„Sully“Geriausias garso montažas„Arrival“„Hacksaw Ridge“„La La Land“„Rogue One: A Star Wars Story“„13 Hours“Geriausias trumpametražis dokumentinis filmas„4.1 Miles“ (University of California, Berkeley)„Extremis“ (f/8 Filmworks in association with Motto Pictures)„Joe’s Violin“ (Lucky Two Productions)„Watani: My Homeland“ (ITN Productions)„The White Helmets“ (Grain Media and Violet Films)Geriausias trumpametražis animacinis filmas„Blind Vaysha“ („National Film Board of Canada“)„Borrowed Time“ („Quorum Films“)„Pear Cider and Cigarettes“ („Massive Swerve Studios and Passion Pictures Animation“)„Pearl“ („Google Spotlight Stories“ /„Evil Eye Pictures“)„Piper“ („Pixar“)Geriausias originalus scenarijus„Hell or High Water“ (Taylor Sheridan)„La La Land“ (Damien Chazelle)„The Lobster“ (Yorgos Lanthimos, Efthymis Filippou)„Manchester by the Sea“ (Kenneth Lonergan)„20th Century Women“ (Mike Mills)Geriausias adaptuotas scenarijus„Arrival“ (Eric Heisserer)„Fences“ (August Wilson)„Hidden Figures“ (Allison Schroeder, Theodore Melfi)„Lion“ (Luke Davies)„Moonlight“ (Barry Jenkins, Tarell Alvin McRaney)Geriausias animacinis filmas„Kubo and the Two Strings“ („Focus Features“)„Moana“ („Disney“)„My Life As a Zucchini“ („GKIDS“)„The Red Turtle“ („Sony Classics“)„Zootopia“ („Disney“)Geriausias užsienio kalbos filmas„Land of Mine“, Danija, režisierius Martinas Zandvlietas„A Man Called Ove“, Švedija, režisierius Hannesas Holmas„The Salesman“, Iranas, režisierius Asgharas Farhadi„Tanna“, Australija, režisieriai: Bentley Deanas ir Martinas Butleris„Toni Erdmann“, Vokirtija, režisierė Maren Ade.",Prieš porą savaičių išdalyti „Auksiniai gaubliai“ vadinami tikrais „Oskarų“ šaukliais. Sausio 24-ąją paskelbti prestižinių JAV Kino meno ir mokslo akademijos apdovanojimų nominantai dar kartą patvirtino seną tiesą – „Auksiniai gaubliai“ nuspėjo laimingųjų sąrašą „Oskarų“ dalybose.
10,"Pernai antrąjį ketvirtį kaina už draudimą buvo išaugusi iki 847 svarų, tačiau nuo tada nukrito iki 752 svarų, taigi 12 proc. pigiau nei praėjusiais metais.Kai pirmą kartą pradėta diskutuoti apie „Ogden rate“ 2017 metų pradžioje, šis tarifas iššaukė didžiulį draudikų pasipiktinimą. Pastarieji tikino, kad tai jiems kainuos milijonus svarų.Didžiojoje Britanijoje teismams sprendžiant, kokia suma turėtų būti skirta žmonėms su sunkiais sužalojimais, vertina, kiek nukentėjusieji gali uždirbti palūkanų. Kuo mažesnė yra palūkanų norma, tuo didesnė turi būti išmoka. Praėjusių metų pradžioje šis tarifas buvo sumažintas nuo 2,5 iki 0,75 proc. Tai padidinimo draudimo išmokas, o taip pat į viršų stumtelėjo ir draudimo kainas.Intensyvus draudikų pramonės, vadinusios pokyčius neapdairiais ir ekstremaliais, lobizmas privertė ministrus pakeisti savo nuomonę ir išmokų formulę. Po sąmyšio atsigavę draudikai šiemet sumažino draudimo kainas.Tačiau jos augo dar iki prasidedant diskusijoms dėl „Ogden“ tarifo. Draudimo kainos, nepaisant kritimo pastaruoju metu, vis dar yra 37 svarais didesnės nei metais anksčiau ir 74 svarais didesnės nei prieš dešimtmetį. 2008 metais vidutinė draudimo įmoka siekė 499 eurus.Vyrų draudimo įmokos yra reikšmingai didesnės nei moterų, nors 2012 metais Europos Sąjungos lyčių lygybės direktyva uždraudė lyčių diskriminacija.Vyrai vidutiniškai moka 92 svarais daugiau nei moterys. Anksčiau skirtumas buvo kiek didesnis – 95 svarai. Draudikai tikina, kad čia nėra jokios diskriminacijos. Paprasčiausiai vyrai važinėja brangesniais automobiliais su didesniais varikliais, todėl ir draudikų išmokos jiems yra didesnės.Labiausiai automobilių draudimas pigo jauniems asmenims, daugiausia dėl telematikos sistemų populiarumo tarp jaunų žmonių. Sistema leidžia draudikams patikrinti vairuotojo greičio įpročius, stabdymą, kelius, kuriuos dažniausiai renkasi vairuotojas.Vidutinė įmoka septyniolikmečiui nukrito 403 svarais per pastaruosius metus, tačiau vis dar siekia 1889 svarus.","Nuslūgus baimei dėl galimai didėsiančių išmokų avarijų atvejų Didžiojoje Britanijoje, per pastaruosius metus sumažėjo ir automobilių draudimo kainos. Jos buvo smarkiai išaugusios 2017 metais dėl vadinamojo „Ogden rate“, naudojamo skaičiuojant išmokas už įvairius sužalojimus, rašo „The Guardian“."
